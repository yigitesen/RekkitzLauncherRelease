# Rekkitz Launcher Uygulaması Kullanıcı Sözleşmesi ve Gizlilik Politikası

## Taraflar
İşbu Hizmet Kullanımı Sözleşmesi (“Sözleşme”),“Rekkitz Launcher” uygulamasını (“Uygulama”) indiren veya
http://rekkitzcity.com/ internet sitesini (“İnternet Sitesi”) kullanan gerçek veya tüzel kişi (“Kullanıcı”) “PurpleBixi
Medya”(“Şirket”) arasında gerçekleşmiş olup, sözleşme maddeleri Kullanıcı’nın Uygulama’yı cihazına indirmesi ve/veya
İnternet Sitesi’ni kullanmaya başlaması ile birlikte, Kullanıcı tarafından kabul görmüş ve yürürlüğe girmiş
sayılacaktır.

İşbu sözleşmede Kullanıcı ve Şirket gerektiğinde tek olarak “Taraf” ve birlikte “Taraflar” olarak anılacaktır.

## Hizmetin Tanımı – Sözleşme Konusu
“Rekkitz Launcher” farklı oyunların tarafımıza ait serverlarına giriş yapmanızı sağlayacak bir eğlence uygulamasıdır.
İşbu sözleşme Uygulama ve İnternet Sitesi’nin kullanım koşulları ve Kullanıcı ile Şirket’in hak ve yükümlülüklerini
düzenler.

## Kullanıcının hak ve yükümlülükleri
Kullanıcı, Uygulama ve İnternet Sitesi’ndeki ücretsiz içerikleri indirip üyeliğini tamamlamasını müteakiben, ücretli
içerikleri uygulamaya abone olarak kullanma hakkına sahip olacaktır.
Kullanıcı, kendisinden istenilen bilgileri tam ve gerçeğe uygun olarak bildireceğini beyan ve taahhüt eder.Kullanıcı,
bilgilerin eksik veya gerçeğe aykırı olarak bildirilmesinden ve bu eksik veya gerçeğe aykırı bildirimden
kaynaklanabilecek sonuçlardan sorumludur.
Kullanıcı, Uygulama’yı indirerek 18 yaşının üzerinde olduğunu beyan ve kabul eder. 18 yaşını doldurmamış olan
Kullanıcı’nın veli veya vasisinin bu sözleşmeye açık onayını almış olduğu kabul edilir.
Kullanıcı oyunları tavsiye edildiği şekilde uygulamakla yükümlüdür.
Kullanıcı’nın sisteme girdiği bilgiler, sadece Kullanıcı’nın talebi ile değiştirilebilir.
Kullanıcı bu sözleşmeye istediği anda erişme, kayıt etme ve uyuşmazlık durumunda kullanma hakkına sahiptir.
Şirket’in Hak ve Yükümlülükleri
Şirket, Uygulama ile Rekkitz grubu serverlarına giriş hakkı sağlayacaktır.
Şirket, mücbir sebepler, bağlantı sorunları, internet kesintileri, tedarikçilerden kaynaklanan nedenler, kullanım
hataları ve Kullanıcının Uygulama ya da İnternet sitesini kullandığı cihaza veya cihazın işletim sistemi versiyonuna
bağlı olan nedenler ile Uygulama’da ve İnternet Sitesi’nde oluşabilecek kesinti ya da aksaklıklardan sorumlu değildir.
Uygulama kişiye özel ve bireysel kullanım içindir. Şirket, Kullanıcı’nın Uygulama’yı veya İnternet Sitesi’ni kullanım
amacına aykırı olarak kullandığını tespit etmesi durumunda Kullanıcı’nın üyeliğini durdurabilir, askıya alabilir ya da
tamamen sonlandırabilir. Bu halde Kullanıcı Şirket’ten herhangi bir isim altında hiçbir talepte bulunamayacağını kabul,
beyan ve taahhüt etmiştir.
Şirket, Kullanıcılarına daha iyi bir hizmet verebilmek ya da kendilerini çeşitli kampanyalara davet edebilmek amacıyla
amacıyla Kullanıcı’nın bazı kişisel bilgilerini (ad ve soyad, elektronik posta adresi, telefon numarası vb.) talep
edebilir ve bu amaçla Kullanıcı’ya anket ya da bilgi formu doldurtabilir. Şirket sunucu ve bilgisayarlarında toplanan bu
bilgiler, dönemsel kampanya çalışmaları, kullanıcı profillerine yönelik özel promosyon faaliyetlerinin kurgulanması ve
istenmeyen iletilere yönelik Kullanıcı sınıflandırma çalışmalarında Şirket tarafından kullanılabilecektir.
Uygulama Steam, Epic Games ve Rockstar Launcher platformları ile uyumlu çalışabilecektir. Kullanıcı bu tür platformlar
tarafından toplanan kişisel verilerin Şirket tarafından işlenmesini kabul eder.

## Üyelik Ödemeler

Kullanıcı, Uygulama’nın internet bağlantısı ile çalıştığını, Uygulama içeriğindeki video, resim, fotoğraf, grafik, yazı
ve görsellerin internet bağlantısı ile görüntülendiğini, internet kullanım bedellerinin Kullanıcı’nın kablosuz ağı veya
mobil internet paketi üzerinden karşılanacağını, İnternet kullanım bedellerine ait Şirket’in herhangi bir taahhüdü veya
sorumluluğu olmadığını bildiğini ve bu hususlarda kendisinin bilgilendirildiğini kabul ve beyan eder.
Uygulamayı yüklemek ücretsiz olup, uygulama içi satın almalarda tüm vergiler dâhil satış fiyatı için ayrıca onay
alınacaktır.
Kullanıcı, Şirket’in Uygulama içindeki abonelik, kampanya ve paketleri her zaman tek taraflı olarak değiştirebileceğini,
yapılan değişiklikler için güncelleme ve uygulama bilgilerini düzenli olarak kontrol edeceğini kabul, beyan ve taahhüt
eder.
Kullanıcı hiçbir şekilde ücret iadesi yapılmadığını ve yapılmayacağını kabul eder.
Uygulama ve İnternet Sitesi içerisinde yapılacak satın almalar için yapılan teklifler yapıldıkları an için geçerli olup,
Şirket’in satın almaların fiyatlarını tek taraflı olarak her zaman ve önceden haber vermeksizin değiştirme hakkı
saklıdır.
Ücretli Servisler (“Ücretli Servisler”): Şirketin bazı servisleri şimdi veya gelecekte ödemeye konu olabilir. Ücretli
Servisler için kullanım veya üyelik aşamasında Kullanıcı’ya bildirilen bütün ödeme şartları bu Sözleşme’nin ayrılmaz bir
parçasıdır.
Faturalandırma: Şirket, Ücretli Servisler’in kullanımı için ödeme hesabı yoluyla (“Fatura Hesabı”) Kullanıcılara fatura
kesmek için bir üçüncü-şahıs ödeme işlemcisi (“Ödeme İşlemcisi”) kullanabilir. Ödeme süreci, Sözleşme’ye ek olarak Ödeme
İşlemcisi’nin hüküm, koşul ve gizlilik şartlarına tabi olacaktır. Şirket, Ödeme İşlemcisi sebebiyle meydana gelecek
herhangi bir zarar ve/veya sonuçtan sorumlu değildir. Ücretli Servisleri seçmekle Kullanıcı, Şirket’e Ödeme İşlemcisi
yoluyla geçerli fiyatlandırmadaki tüm ücretleri, Ücretli Servislerin her kullanılışında uygulanabilir ödeme hükümleri
uyarınca ödemeyi kabul eder ve Ödeme İşlemcisi yoluyla Kullanıcı’nın seçilmiş ödeme sağlayıcısından (“Ödeme Metodu”)
ödeme alınması için Şirket’e izin verir. Kullanıcı, seçilmiş Ödeme Metodu’nu kullanarak ödeme yapmayı kabul eder. Talep
gönderilmiş veya ödeme yapılmış olsa dahi Şirket herhangi bir hata veya sorunu düzeltme hakkını saklı tutar.
Ödeme Yöntemi: Ödemelere ilişkin şartlar, Kullanıcıların seçmiş olduğu Ödeme yöntemi veya kredi kartı sağlayıcıları veya
finansal kuruluşlarıyla aralarındaki sözleşme hükümlerine bağlı olacaktır. Şirketin Ödeme İşlemcisi yolu ile
Kullanıcı’dan ödemeyi alamaması durumunda, Kullanıcı Şirket’in ilk talebi üzerine Fatura Hesabına göre ödenecek miktarın
tamamını ödemeyi kabul eder.
Sürekli Faturalandırma: Kullanıcı tarafından kabul edildiği üzere Ücretli Servislerden bazıları ilk kullanımda tek
seferlik bir ücretlendirmeden sonra sürekli ücretlendirme içeren servisler olabilmektedir. Kullanıcı, sürekli
ücretlendirme içeren bir ücretli servisi seçerek, ilk kullanımda yapılan ücretlendirmeyi ve sonrasında yapılacak sürekli
ücretlendirmeleri ve servisin iptal edilmesine kadar devam edecek tüm sürekli ücretlendirmeleri kabul eder. Kullanıcı
verdiği onayı sonlandırana kadar Şirket, ileride onay almaksızın Kullanıcıya periyodik ödemeler (aylık, 3 aylık, yıllık
vs.) sunabilir.
Güncel Bilgi: Kullanıcıların fatura hesabı için güncel, tam ve doğru bilgileri sağlaması gerekmektedir (fatura
adresinde, kredi kartı numarasında veya kredi kartı son kullanma tarihinde değişiklik olması durumları gibi).
Kullanıcı’nın ödeme yöntemleri iptal edildiyse (örn: kayıp veya çalınma), onaysız kapanma veya kullanıcı adı – şifre
kullanımı gibi bir güvenlik ihlali ihtimalini fark etmişlerse, derhal Şirketi veya ödeme işlemcisini bu konuda
bilgilendirmelidirler.
Eğer Kullanıcı, yukarıda bahsedilen bilgilerden herhangi birini sağlamazsa, Ücretli Servisi yukarıda belirtildiği
şekilde sonlandırmadığı sürece Şirket’in Ücretli Servisin her kullanılışında fatura hesabı üzerinden ödeme almaya devam
edeceğini kabul eder.
Onaylanan Miktarda Değişiklik: Eğer Kullanıcı’nın Fatura Hesabı’ndan çekilecek ödeme miktarı daha önceden alınması için
onaylanan miktara nazaran değişime uğrarsa (vergi miktarlarındaki değişiklik veya yükümlülükten farklı olarak)
Kullanıcı, işlemin gerçekleşeceği günden bir gün önce ödeme gününün ve çekilecek miktarın kendisine bildirilmesini
isteme hakkına sahiptir. Kullanıcının ödeme sağlayıcısıyla arasındaki anlaşma hükümleri Ödeme Yöntemine uygulanacaktır.
Kullanıcı, yapmış olduğu işlemleri Şirket’in işlemden hemen sonra veya fatura dönemleri boyunca veya dönem sonunda
topluca faturalandırabileceğini kabul eder.
Onayın Tekrar Doğrulanması: Kullanıcı’nın Ücretli Servisleri kullanmaya devam etmesi veya iptal etmemesi, Şirket’in bu
Servisler için Kullanıcı’nın Ödeme yönteminden faturalandırmasına onay vermiş olduğu anlamına gelir. Şirket düzenlediği
bu fatura miktarlarını Kullanıcı tarafından ödenmek üzere borç kaydedebilir ve Kullanıcı bu miktarları ödemekten
sorumludur. Bu, Şirket’in Kullanıcı’dan direkt olarak ödeme alma hakkından feragat ettiğini göstermez.
Ücretsiz Deneme Sürümleri ve Diğer Promosyonlar: Ücretli Servise erişim sağlayan tüm ücretsiz deneme sürümleri veya
promosyonlar deneme sürümü için belirlenen zaman dilimi içerisinde kullanılmalıdır. Kullanıcı, Ücretli Servis için
deneme sürümü sürecinin sonunda herhangi bir ücretlendirme gerçekleşmemesi için deneme sürümü süresinin bitmesinden önce
Ücretli Servis kullanımını durdurmalıdır. Eğer Kullanıcı, deneme sürümü süresinin bitmesinden önce kullanımını iptal
ederse ve buna rağmen sehven Ücretli Servis ücretlendirilirse Şirket ile info@rekkitzcity.com adresinden iletişime
geçmelidir.

## Kampanyalar

Şirket, Kullanıcı’ların yararlanması için İnternet Sitesi ve/veya Uygulama üzerinden zaman zaman çeşitli indirim,
hediye, fırsat, teklif vb. kampanyalar yapabilir. İşbu kampanyaların tüm şart ve koşulları Şirket tarafından
düzenlenecektir.
Şirket kampanya ve tekliflerin içeriği ile ilgili her türlü değişiklik yapma ve kampanya ve özel tekliflerin yürütme
hakkını önceden ve habersiz durdurma hakkını saklı tutar.
KULLANICININ CAYMA HAKKI
Bu maddede düzenlenen cayma hakkı, yalnızca ticari veya mesleki olmayan amaçlarla hareket eden tüketici sıfatındaki
gerçek veya tüzel kişi Kullanıcılar için geçerlidir.
Uygulama, doğrudan Kullanıcı tarafından internet üzerinden indirildiğinden Kullanıcı’nın dilediği zaman Uygulama’dan
ayrılarak cayma hakkı bulunmaktadır.

## Mücbir Sebepler

Cihaz ve sistemlerin kurulu bulunduğu ülkede deprem, grev, kötü hava koşulları, salgın hastalıklar, ilan edilmiş olsun
ya da olmasın savaş, ambargo, ayaklanma, doğal afetler ve hükümet kararları sözleşme koşullarını doğrudan etkilediği
ölçüde mücbir sebeptir. Mücbir sebep süresinde, Taraflar’ın sorumluluk ve vazifeleri askıya alınacak ve bu süre içinde
sözleşme hükümlerinin yerine getirilememesi nedeniyle herhangi bir yaptırım uygulanmayacak veya Taraflar birbirlerinden
zararların tazminini talep etmeyecektir. Bu mücbir sebep durumu 1 (bir) aydan fazla sürer ise, Taraflar başka herhangi
bir sorumluluk altına girmeksizin bu sözleşmeyi feshetme hakkına sahip olacaktır.

## Bağlayıcılık

Taraflar işbu sözleşmenin Taraflar üzerinde bağlayıcı olduğunu ve işbu sözleşmede yer alan şartların kendi aralarında
tam olarak uygulanabilir olduğunu kabul ve beyan eder ve bunlara uygun hareket etmeyi kati surette taahhüt ederler.

## Hukuk ve Yetkili Mahkeme

Bu sözleşmenin yorumunda ve işbu sözleşme sebebiyle ortaya çıkacak olan tüm uyuşmazlıklarda İstanbul Mahkemeleri ve İcra
Daireleri yetkili olup, Türk hukuku uygulanır. Ticari veya mesleki olmayan amaçlarla hareket eden Kullanıcı, herhangi
bir uyuşmazlık durumunda Tüketici Mahkemesi’ne başvurabilir

GİZLİLİK VE REKABET

İşbu sözleşmenin 14. maddesinde belirtilen gizlilik politikası esas alınacak ve Kullanıcı’nın Uygulama’yı cihazına
indirmesi ve/veya İnternet Sitesi’ni kullanmaya başlaması ile birlikte , Kullanıcı tarafından kabul görmüş ve yürürlüğe
girmiş sayılacaktır.

## Genel Hükümler

Taraflar’dan herhangi birinin sözleşmede belirtilen haklardan veya yetkilerden yahut müeyyidelerden birini uygulamaması,
söz konusu hakkın ve takip eden hakların kaybı anlamına gelmez ve bu yönde bir teamül oluşturamaz.
Madde başlıkları sadece aramada kolaylık sağlamak amaçlı olup sözleşmeye dahil özel anlam taşımaz.
İş bu sözleşme Hukuk Muhakemeleri Kanunu uyarınca uyuşmazlıkların çözümünde ispata yönelik bir belge niteliğindedir.
Kullanıcılar ispat ve erişilebilirlik açısından sözleşmelerin kayıt altına alınmasına ve saklanmasına muvafakat
etmektedir.
Kullanıcı, Uygulama üzerinden bilgi ve içerik göndererek Şirket’e bu bilgi ve içeriklerin kullanımı için dünya çapında
geçerli, karşılıksız, sürekli ve sınırsız lisans vermiş olduğunu kabul ve beyan eder.
Fikri Mülkiyetin Korunması: Uygulama varlıklarının fikri mülkiyeti Şirket’e Yazılımın yapısı, düzeni, tasarımı,
görselleri, içinde yer alan her türlü bilgi içeriği ile yazılımın kodu uygulama varlıklarını teşkil eder ve Şirket ve
tedarikçilerine ait değerli fikri mülkiyeti oluşturur. Tüm bu varlıklar, telif hakları yasaları ve uluslararası
anlaşmalarla korunmaktadır. İşbu sözleşme yazılımın herhangi bir fikri mülkiyet hakkını Kullanıcıya vermemekte ve açıkça
verilmemiş tüm haklar Şirket tarafından saklı tutulmaktadır.
Rekkitz Launcher uygulaması bir PurpleBixi Medya ürünüdür.
